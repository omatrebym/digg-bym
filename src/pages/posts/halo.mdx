---
type: 2
title: "DIGG tør"
author: "LEDER"
publishedAt: "2024-12-04T21:00:00+01:00"
summary: "I en samfunnsdebatt preget av kattememes skal vi være et fruktbart bidrag."
image:
  { url: "https://v.imgi.no/356hyxmhfqg", alt: "Stort hus med solcellepaneler mot blå himmel. Det er Karvesvingen 3 hvor Bymiljøetaten holder til." }
layout: "../../layouts/MatspaltenLayout.astro"
elementsPerRow: 2
---

<figure style={{width: "100%" }}>
  <img src={https://v.imgi.no/356hyxmhfqg} alt="Stort hus med solcellepaneler mot blå himmel. Det er Karvesvingen 3 hvor Bymiljøetaten holder til." />
  <figcaption style={{ color: "#666", width: "100%" }}>Folkenintiativet DIGG holder til i Karvesvingen 3 hvor vi deler kontor med Bymiljøetaten i Oslo kommune. Foto: Ukjent</figcaption>
</figure>

**Samfunnsdebatten har aldri vært mer polarisert. Nå skal DIGG tørre å ta den etter hornet.**

I dag preges samfunnsdebatten av raske ordvekslinger, memes, Elon  Musk-som-hopper-bilder, TikTok-danser og Skibidi-toilet. Men frykt ikke. Digital utviklings nye avis kommer til enhver enhetsskjerm til deg for å levere rykende ferske nyheter, analyser og reisebrev fra Frankrike. Vi er ikke redde for å gi plass til de viktige sakene. 

## Drevet av folk flest 

Vi vet hva folk flest vil lese om i avisen fordi vi er folk flest. Hos oss vil du ikke finne endeløse artikler om hva slags havreflak Haaland spiser. Vi er en avis med integritet. Vi er ikke Schibsted, og derfor vil vi aldri forsøke å selge deg eller dine personopplysninger til Kristin som skal selge VHS-samlingen sin på Finn.no. 

## Konkurranse i lesestoff på etaten

Vi ble nylig gjort oppmerksom på at Bypatruljen har sin egen avis. Da kunne ikke vi i DU være noe dårligere. Derfor valgte vi å grunnlegge avisa fredag 22. november. Vi opplevde at vårt oppdrag fanget samtidens *zeitgeist*. 

## Navnet

Vi måtte finne et godt navn til avisa vår. Mange har kanskje hørt at det er mange digitaliseringsgevinster. Vi mener hovedsakelig at denne gevinsten er dette produktet, som du ser på skjermen din nå. 

Nå er avisa prodsatt. Vi ser frem til mange fine år med artikler, hendelser og generell utvikling på produktet for å gi deg enkle artikler i Times New Roman. 

Følg med. 

*Fungerende redaktør, Anne Helene* 
